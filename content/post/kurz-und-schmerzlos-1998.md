+++
authors = []
date = ""
excerpt = ""
hero = "/images/2835826404afce420_0.jpg"
title = "Kurz und schmerzlos (1998)"

+++
Fatih Akın'ın, Kurz und schmerzlos, Türkiye’deki gösterilen adıyla "Kısa ve Acısız", normal şartlarda bir araya gelemeyecek üç farklı kültürden-Sırp, Yunan ve Türk- insanı anlatıyor.

Bu farklı kültürleri birbirine bağlayan şey ise yabancılık ve ötekiliktir. Fatih Akın'ın filmlerinde çok sık değindiği göçmen olmak/öteki olmak, Kısa ve Acısız'da en yoğun biçimde hissedilir.

Bütün bu öteki gençler, bir yandan Almanya'da bildikleri tek yöntem olan suçla hayatta kalmaya çalışırken bir yandan da aidiyet hissettikleri kültürlerini yaşatmaya çalışır.

Oldukça hızlı ve akıcı bir şekilde ilerleyen film, basit bir suç ya da arkadaşlık filminin çok çok ötesinde olup izleyiciye öteki olmanın psikolojisini başarılı bir şekilde aktarabiliyor..