+++
authors = []
date = 2020-07-12T21:00:00Z
draft = true
excerpt = ""
hero = "/images/26400_2.jpg"
title = "Noi Albinoi"

+++
Dagur Kari’nin 2003 yılında çektiği Noi Albinoi ya da Türkçeye çevrilmiş haliyle Buzdan Hayaller. İzlanda'da küçük bir kasabada yalnızlığın, aidiyetsizliğin ve bir türlü başarılamayan aidiyetten kaçma arzusunu, Noi ile beraber hissediyoruz. Noi ile beraber okula gidiyor ve Noi ile beraber ait olmadığımız yerlerden sıkılıyoruz. Dagur Kari, karakterlerin ruh halleri ile İzlanda'nın kuzey manzaralarındaki beyazın ıssızlığını bütünleştirmeyi başarıyor. 

Kuzey insanının ruh halini ve toplumsal yaşantılarını gerçekçi bir dille izleyiciye aktarmayı başarıyor. Kari, Kirkegaard hayranlığını da izleyicilere göstermekten çekinmiyor. Noi’nin gittiği kitapçıda kitapçının okuduğu mezarlık kitabıyla seyirciye veriyor saygı duruşunu. Ayrıca filmin bütün soundtracklerini, Dagur Kari kendi grubu olan "Slowblow" ile birlikte hazırlamış. Filmde kurtuluş, özgürlük ve mutluluk palmiye ağacıyla sembolize edilmiş. Noi’nin evinin duvar kağıtlarında, doğum gününde hazırlanan pastada ve büyük annesinin hediye ettiği oyuncakta sürekli göze çarpan bir detay bu. 

Kendisini, yalnız ve kötü hissettiğinde kaçtığı sığınağında sıklıkla palmiyeli sahil fotoğrafına bakan Noi için aslında bir çıkışın olmadığını, yalnızlığın, soğuğun, beyazlığın kaçınılmaz olduğunu, Dagur Kari vurucu bir finalle aktarıyor. Kendisi bu küçük kasabadan ayrılamadığı gibi, hayatındaki herkes de elinden alınan bu genç adam için palmiyeli sahil daima bakılacak bir fotoğraftan başka bir anlam taşıyamıyor. Buzdan hayaller gerçekleşemiyor.